‘2‘

tius examinanda videntur. Textum plurimis locis, nbi vitiosus erat,
emendavit et imprimis ab illis praeproperis sive levibns emendationibus
editionis Heinsio-Burmannianae purgavit scripturamque veterum librorum*
restituit. Non pauca tamen, quae emendanda erant, omisit, complura,
quae integra, coniecturis suis vexavit et frustra in suspicionem vocare
studuit, aliis 'locis coniecturas sine idonea causa induxit. Ut autem
plenior illa editio, quam adhuc auctorem quaerere diximus, ordine,
instituatur, ante omnia pergendum videtur in apparatu critico augendo,
corrigendo et rectius aestumando. Quare tenuem hanc collectam, quae
tribus Fastorum codicibus manu scriptis iudicandis et percenseudis
continebitur, non inutilem nec ingratam horum studiorum amatoribus
fore existimavi3 in qua quid praestare voluerim, paucis accipe. Codex
Fastorum egregius est Treverensis, adhuc parum cognitus neque ab ullo
collatus. huius codicis varias scripturas et copias criticas primum quam
diligentissime potui excerptas in hoc libello integras proposui. Deinde
ut facilius et rectius esset indicium de auctoritate ac bonitate et ratione
buius codicis et petaviani l., cui a Merkelio in editione sua nuper ·
summa laus atque auctoritas tributa est, varias scripturas Petaviani
illius omnes exhibui et ubique exadverso posui scripturam codicis
Treverensis, quidque inter eos discriminis esset, indagavi. Adiecta sunt
pauca de collatione et variis lectionibus eiusdem Petaviani 1.‚ quae in
commentariis Merkelianis numero 43 indicatae leguntur. Quo loco
disseritur etiam, qua fide vetustatis illa Merkelii recognitio et editio
textus nitatur. Cumque Monacensem ll. sive Bavaricum ΙΙ. e codice
Treverensi descriptum esse et tamen innumerabilibus iere locis ab hoc
exemplari dissentire reperissem, pari modo et horum duorum codicum
varias scripturas Fastorum libri Ι. ll. et ΙΙΙ. iuxta et exadverso posui.
Atque hoc duplici factum est de causa. Primum et maxime ut mani-
festa esset codicis illius ex Treverensi origo, quaeque inde esset illius
copiarum ad horum carminum recognitionem et emendationem auctori-
tas ac fides; deinde ut hoc novo et illustri exemplo ostenderetur, quid
una saepe manus insulsa et imperita apud Nasonem valuisset ad op-
timam scripturam depravandam.

Codex Treverensis est bibliothecae cathedralis ecclesiae Treve-
rensis. fuit hic olim, ut in fine libri a recentiori mann perscriptum
legitur, „Sancti Godehardi, episcopi in Hildeneshcm“, q. e. bibliothecae
ecclesiae cathedralis Hildeshemiensis. Da fatis huius iibri posterioribus

